---
title: Red Hat Enterprise Linux 7
authors: hvarga
type: post
date: 2014-06-10T20:49:11+00:00
url: /2014/06/10/red-hat-enterprise-linux-7/
featured_image: /wp-content/uploads/2014/06/redhat1.png
categories:
  - Vijesti
tags:
  - linux
  - Open Source

---
Konačno je nova verzija jedne od vodećih distribucija Linuxa &#8211; Red Hat Enterprise Linux i to verzija 7.

Nešto više o samoj najavi možete pročitati <a href="http://developerblog.redhat.com/2014/06/10/red-hat-enterprise-linux-7-now-generally-available/" target="_blank">ovdje</a> i <a href="http://www.redhat.com/about/news/press-archive/2014/6/red-hat-unveils-rhel-7" target="_blank">ovdje</a>. Detaljnu listu novosti možete naći <a href="https://access.redhat.com/site/documentation/en-US/Red_Hat_Enterprise_Linux/7/html/7.0_Release_Notes/index.html" target="_blank">ovdje</a>.

E sad, zašto je izlazak nove verzije Red Hat Enterprise Linux bitno za nas i zašto ja sad ovo pišem? Zato što naša inicijativa koristi operacijski sustav CentOS za potrebe razvoja projekata i za platformu svim našim projektima. No tu je i subjektivan dojam autora ovog teksta. Da, da &#8211; moja malenkost isto koristi CentOS za svoje potrebe te je on ujedno i najomiljeniji operacijski sustav.

Red Hat Enterprise Linux je inače dosta rigorozan što se tiče popisa programa i njihovih verzija s kojim dolazi. Naime, kao što i sam naziv distribucije sugerira, Red Hat Enterprise Linux dolazi sa isključivo PROVJERENIM i STABILNIM aplikacijama. No i ovdje ta medalja ima dvije strane. S jedne strane, Red Hat Enterprise Linux je najstabilnija živuća GNU/Linux distribucija. No s druge strane on dolazi sa dosta starim verzijama aplikacija. Dosta često ga je teško natjerati da vrti neke nove stvari.

Red Hat Enterprise Linux se rangira kao operacijski sustav namjenjen, da čovjek nepovjeruje &#8211; enterprise svijetu. Ali ono što je nevjerojatno u toj priči je to da je Red Hat Enterprise Linux zapravo vrlo upotrebljiv za desktop korištenje. Čak i više od razvikanih Windows ubojica tipa Ubuntu, Fedora i Mint.

I dobro, no kakve sad CentOS sa početka priče ima veze sa Red Hat Enterprise Linux operacijskim sustavom? Zato što je CentOS zapravo projekt nastao na način da se uzme cijeli izvorni kod Red Hat Enterprise Linux distribucije. Izvorni kod se onda pretvori u izvršni te se napravi ISO slika koju vi slobodno onda možete preuzeti sa <a href="http://www.centos.org/" target="_blank">njihove</a> stranice. Drugim riječima, taj CentOS je 100% kompatibilan sa Red Hat Enterprise Linux. Razlika je u tome što tvrtka Red Hat osigurava i podršku za svoj Red Hat Enterprise Linux koju, naravno, morate i platiti.

Ukratko, imate industrijski operacijski sustav koji je besplatan za bilo kakvo korištenje, uključujući i u komercijalne svrhe.

Nažalost, još ipak moramo pričekati koji dan za izlazak nove verzije CentOS distribucije. Dečki koji stoje iza CentOS projekta rade na izradi ISO slike i završnog testiranja. Pa eto, ovim putem vam toplo preporučujemo da si uzmete malo slobodnog vremena i da probate jedno od najboljih GNU/Linux distribucija.