---
title: The Ultimate Open Source Development Environment
author: Hrvoje Varga
type: post
date: 2017-02-19T07:11:29+00:00
thumbnail: /post/the-ultimate-open-source-development-environment/vim.png
categories:
  - Linux
  - Projekti
  - Programiranje
tags:
  - članci
  - linux
  - open-source
  - programiranje
  - savjeti
  - tehnički-tekstovi
  - vim
---

Prošlo je dosta vremena od mojeg zadnjeg članka na Open Source Osijek portalu, pa bi bilo u redu da i ja nešto napišem. Ovaj put imam dvije stvari za napisati. Jedna je možda malčice privatna, te kao takva možda i subjektivna, ali jednostavno imam potrebu da to kažem. Druga je tehničke prirode i tema je ovog članka. Bitno je to da obje, zapravo, mogu biti od velike pomoći nekome tko je tek počeo ili želi početi svoju karijeru u IT sektoru.

<!--more-->

Krenimo redom...

Glavni razlog moje neaktivnosti je taj što sam već dugo, predugo, tražio nešto u čemu bi ja bio zadovoljan ili možda čak i sretan. Dobro, ima tu i lijenosti. Govorim o kvaliteti poslovnih prilika ovdje u našem Osijeku, čast nekim izuzetcima. No bez brige; neću početi sa svojim komentarima. Onaj tko me zna, točno zna na što mislim! Ne, ovdje je riječ o nečem ljepšem. Dakle, prije nekih sedam mjeseci na našu Osječku scenu vrata je otvorila jedna Zagrebačka tvrtka pod imenom [Sartura d.o.o.][1]. Možda je takav bio horoskop taj dan, naklonost zvijezda, moj šarm ili moja fenomenalna frizura, a možda je tu bilo sreće i hajde ipak malo mojeg iskustva i znanja, ja sam dobio ponudu koju nisam mogao odbiti.

Drago mi je sto nisam odbio!

Kakve to sve ima veze s nekakvim "The Ultimate Open Source Development Environment"? Puno! Primjerice, samo u mjesec dana rada u Sarturi sam naučio daleko više nego u nekih 7 godina rada u ostalim tvrtkama. Malo je čudno, ali kao što sam rekao - onaj tko me zna, točno zna na što mislim. Jednostavno sam impresioniran s kvalitetom i kvantitetom posla koji se pruža u jednoj takvoj maloj firmi. Sartura je isključivo bazirana na open source tehnologijama. Što zbog samih alata koje koristimo, što zbog projekata koji Sarturi donose prihode. Odlučio sam se malo ozbiljnije pozabaviti sa svim alatima koje koristimo za potrebe obavljanja našeg posla. To znanje i iskustvo želio sam podijeliti s vama u obliku članka pod nazivom "The Ultimate Open Source Development Environment".

"The Ultimate Open Source Development Environment" predstavlja jedan mali uvid u naše razvojno okruženje koje imamo na raspolaganju. Naravno da takvo okruženje nije rješenje za sve potrebe i probleme s kojim se jedan softverski inženjer može suočiti. No definitivno je jedan lijepi temelj s kojim možete onda graditi dalje. Ova tema je tek na početku i puno toga nedostaje, tako da očekujte konstantne dorade. No bez takvog jednog okruženja opisanog u "The Ultimate Open Source Development Environment", mi svoj posao ne bi mogli obavljati ili bi to bilo jako teško. Bez obzira na količinu opisanih alata, naglasak u tom članku je na instalaciji i konfiguraciji operacijskog sustava, upravitelja prozora i tekst editora.

Da više ne duljim "The Ultimate Open Source Development Environment" je dostupan [ovdje][2].

 [1]: https://www.sartura.hr/
 [2]: https://www.tuosde.org/