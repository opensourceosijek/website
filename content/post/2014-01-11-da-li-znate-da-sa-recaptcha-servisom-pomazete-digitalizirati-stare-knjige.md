---
title: Da li znate da sa reCAPTCHA servisom pomažete digitalizirati stare knjige?
author: Hrvoje Varga
type: post
date: 2014-01-11T08:37:43+00:00
url: /2014/01/11/da-li-znate-da-sa-recaptcha-servisom-pomazete-digitalizirati-stare-knjige/
featured_image: /wp-content/uploads/2014/01/doulingo.png
categories:
  - Projekti i ideje
  - Zanimljivosti

---
Naravno, ja to nisam znao. Nisam znao da prilikom registracije nekog mog računa na nekom od beskonačno mnogo servisa na netu, ili prilikom autentikacije na takvim servisima, upisivanje one dvije jednostavne riječi ja zapravo pomažem digitalizirati knjige.

<!--more-->

Iako je ta činjenica lijepo istaknuta na njihovoj <a href="http://www.google.com/recaptcha" target="_blank">stranici</a>. Većina zna da bez točnog upisa riječi kojeg je reCAPTCHA ponudila jednostavno se nemože pristupiti traženom servisu. Poneki čak i znaju tehničku terminologiju reCAPTCHA servisa, dakle da je to anti-bot servis.

Više o samoj ideji projekta možete vidjeti <a href="http://www.google.com/recaptcha/learnmore" target="_blank">ovdje</a>. A kako to sve radi možete pročitati u njihovom <a href="http://www.google.com/recaptcha/static/reCAPTCHA_Science.pdf" target="_blank">elaboratu</a>.

No to je samo početak. Dečki su otišli korak dalje te razvili projekt pod nazivom <a href="http://www.duolingo.com/" target="_blank">Duolingo</a>. Servis je namjenjen učenju stranih jezika, ali na vrlo originalan, ako ne i revolucionaran način. Svatko tko odluči učiti strani jezik pomoću Duolingo servisa zapravo pomaže prevoditi web stranice. Naravno, Duolingo je vrlo efikasan te vam neće jednostavno dati cijelu web stranicu na francuskom pa ti prevodi na engleski. Komentari drugih ljudi koji su koristili Duolingo su impresivni. Duolingo je potpuno besplatan, bez reklama, bez ikakvih skrivenih troškova.

No prije nego se uputite na Duolingo pogledajte predavanje na <a href="http://www.ted.com/talks/luis_von_ahn_massive_scale_online_collaboration.html" target="_blank">TED-u</a>. Odlično predavanja i nevjerojatne ideje. Drago mi je da mogu biti dio nečega što je zapravo veće od nas samih. Čovjek se zapita koliko ovakvih plemenitih ideja još ima tamo negdje u bespuću interneta&#8230;